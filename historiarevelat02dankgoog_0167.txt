Ιῠ ..iu—- ⁴¹

Historia Versionum. 145

observandomm diversitas evincit. Cum Versiones S. Bibliorum privatae, quod
ad regulas translationis attinet, ab interpretationibus quibuscunque librorum e
lingua minus nota in notiorem, non admodum differant3 publicae summam ἀκριβείαν
sive accuratiam, in rebus potissimum fidei et morum praeseferant necessum
est. Ratione plagarum seu regionum, mundi in quibus ortae sunt, ingens
versionum multitudo in duas distinguitur classes: aliae sunt versiones Orien-
tales aliae vero Occidentales‚ Orientales iterum duplicis sunt generis, nimirum
antiquiores et recentiores3 e quibus priores imprimis ad propagandam
religionem Christi inter orientales populos sunt confectae. Eiusmodi sunto:
versiones chaldaicae, Samaritanae, Syriacae, Arabicae, Aethiopicae, Copticae,
Persicae, Armenae. Occidentales‚ si ipsae linguae, quibus diversis in partibus
Europae et Africae Divina Eloquia exponuntur, inter sese conferuntur, ad
plures denuo species reduci queunt. Nimirum ut in summa rem enunciemus:

dispescuntur in Graecas, Latinas et idiomate cognato exaratas, Germanicas „

et Slavicas cum Bibliis in linguas sibi pariter cognatas expressas. Remanent
vero nonnullae VersioneS‚ quae singulis regionibus tantum propriae sunt. E. g.
Hungaricae. Quemadmodum ad omnes peraeque gentes Divinorum Volumi-
num fructus pertinet atque utilitas; ita in omnes propemodum linguas certatim
S. Biblia fuere conversa. Placuit Deo: ut vera Religio salutarisque rerum
Divinarum cognitio, non intra unius regionis limites arceretur3 sed ut appro-
pinquante tempore Messiae, a gente Judaica, cui primum Eloquia Divina con-
credita erant Rom. 3, 2., ad alias transiret, et cognitio Dei Verbique Eius
totum per orbem divulgaretur. Pauciores quidem exstiterant Versiones antequam
generi humano salutem Christus comparasset, qui postquam coelos ascendit, et
in omnem terram Apostolorum sonus exivit3 Rom. 10, 18. ne barbarae quidem
et toto penitus orbe divisae gentes reperiebantur, quin Patris illius, qui in
coelis est, Utrumque Testamentum recens sibi traditum, in patriam linguam
transferrent. Qua de re graviter scribit Th eodoretus, graec. affect. curat. disp.
V. t. 4. 2, 839. 40. „Nos autem vobis apostolicae propheticaeque
doctrinae vim et· robur manifeste ostendimus. Universa enim quae
sub sole est terra his sermonibus referta est. Et Hebraica
lingua, non in Graecorum modo linguam versa est3 sed etiam i}n
Romanorum, et Aegyptiorum Persarumque et Indorum, et Arme-
niorum et Scytharum ac Sauromatarum, atque ut semel dicam in
linguas omnes, quibus ad hunc diem nationes utuntur.“ Sane Genti
electae τε πρῶτον, primum et quidem iure promissionum Divinarum, a Servatore
ipso Novi Foederis Religio ,annunciata est. Apostoli eius atque discipuli Scri-
pturas divinitus inspiratas eidem genti consecrarunt3 sed his spretis et reiectis
ad gentes extra Theocratiam viventes, divina ita volente gratia, in communio-
nem Regni Divini colligendas transiere. N atae exinde sunt variae in diversis
regionibus Ecclesiae, et cum his Sacrarum Literarum in vernaculas linguas
translationes3 prouti propria erat cuique regioni dialectus, vel lingua, vel plane
singularis vel cum alia lingua cognata. Nec enim post Theodoreti tempora
Ecclesiam Catholicam acquievisse priscis interpretationibus, sed indefessum
laborem adhibuisse, ut sua cuivis populo lingua S. S. -— ipsis Hebraeis N. Τ.
hebraice — traderentur3 huius rei locupletes testes sunt Divinorum Voluminum
translationes, quas singulae deinde sequentes aetates tulerunt.
DanRo, Hist. Revelationis divinae. 111. 10

