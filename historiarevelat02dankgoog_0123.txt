Super ratione Textus Α. F. critica. 101

Adhibitis codicibus manuscriptis Erfurtensibus, consultis praestantissimis
editionibus, ac Hebraeorum petitis criticis annotationibus, e typographia Orpha-
notrophei Halensis prodierat a 1720. diuturni indefessique laboris opus: J. H.
Michaelis, Biblia Hebraica‚ singulari studio diligenter recensita. Haec Biblio-
rum editio, in qua masorethica Textus hebraei recensio accuratissime recognita
est3 largiorem simul suppeditat instructioremque, quam ante eam ulla, criticam
varii generis suppellectilem, et illam quidem ita digestam: ut selectu instituto
lectiones variantes maioris momenti in oris paginarum conspiciant-ur. Cf. C. C.
Knappii, diss. de editionibus Bibliorum Halensibus, in scriptis varii argumenti,
p. 692. s. Chr. Reinecii et J. Simonis Codicis hebraei editiones Lips. 1725.
Hal. 1752„ et saepius tironum usui accommodatae, nullas Criticae accessiones
tulerunt. Tentamina J. H. Michaelis prosecutus C. F. Houbigant, Congr. Or.
Pr. a. 1746. scripsit prolegomena in S. S„ quibus propositum de edendo Codice
Hebraeo communicaret. Secuta est anno 1753. editio promissa Bibliorum Lut.
Paris. tomis 4. in f. splendida et quoad externam formam praestantissima, quae ad
editionem Hooghtianam ita est exscripta: ut solummodo tantum vitia typographica
emendata sint. Accedunt Libri, Graeci qui deutero —— canonici vocantur.
Punctis editor vocalibus nihil tribuit, hinc illa plane eliminata sunt3 adiectae
sunt criticae notae, quibus multa Textus hebraei loca emendare conatus est,
ut dicitur ad codices mss„ e bibliotheca regia Parisina3 sed qui qualesve
fuerint? ignorare editor permittit. Addita est porro versio latina ad notas criticas
Houbigantii facta. Cf. Seb. Rawii‚ specimen observationum ad C. Fr. Houbigant
Ο. D. J. S. Prolegom. in S. S. Trai. ad Rh. 1761. Εἰ. Exercit. III. adV. C. Fr.-
Houbigant Proleg. S. S. Amst. 1761. Lubenter fatemur Houbigantium de Ecclesia
bene merendi studio hanc provinciam criticam suscepisse, atque adeo non abs re
munificentiam Summi Pontificis Benedicti XIV. expertum esse. Sed ne quid
dissimulemus: editor opus suum magna coniecturarum audacia in lucem produxit.
Conqueritur tanta incuria Codicem Sacrum editum esse, quanta vix ullus codex
qui fuit typographiae luce cohonestatus. In prolegomenis Ι, 1-191. duces
J. Morinum et L. Capellum secutus, id demonstrare studet: maiorem esse
Pentateuchi “Samaritani et Veterum Versionum auctoritatem,
quam Codicum hebraicorum3 de quibus dicit ib. p. 4. „constat apud omnes
illarum rerum peritos, hac nostra aetate hebraicum codicem superesse vix
ullum sexcentis annis vetustiorem.“ Deinde ubi de variantibus lectionibus, aut
emendando textu agitur, dubium manet, numne Houbigantius codicum auctoritate
utatur, an vero quae in medium profert e propria editoris coniectura sint
profecta? Cum taliter Houbigantius audaciter in coniecturis medicinam s, Textui
quaereret, merito carpitur3 id vero effecit, quod plures eruditos ad conferendos
codices manuscriptos suo exemplo excitaret. Cf. C. Chr. Kallii, Prodr. exam.
crit. Houbigant. in Cod. h. Havn. 1763. Feliciore cum successu editioni criticae
incubuit Beniaminus Kenioott, scriptor libri „the state of the printed hebr.
Text considered.“ Oxford. 1753.; iste quidem adhibita sociorum ope —— inter hos
celeberrimi P. J. Bruns —— per varias magnae Britanniae et multarum regionum
bibliothecas e codicibus et editionibus hebraicis, insimul 694„ infinitam vari-
antium lectionum copiam collegit, quas uno conspectu exhibuit h. t. „Vetus
Testamentum hebraicum cum variis Lectionibus.“ Τ. Ι. Oxon. 1776. Τ. 11. ib.
1780. Erant qui Kenicotto, viro si quis omni subsidiorum criticorum genere

