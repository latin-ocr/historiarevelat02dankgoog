De codicibus mss. N. Τ. 113

territa, ductu simplicissimo. Omnes porro literae ita sunt comparatae, ut figura
quadrangula aequilatera possint circumscribi, earum character maiusculus est,
et simillimus illi qui in voluminibus conspicitur ex Herculanensi strage protractis.
D. q. v. J. VVinkelmann, Sendschr. v. d. Herculanischen Entdeckungen. Dresd. 1762.
p. 80. s. Chr. Th. de Murr, comm. de Papyris seu vol. gr. Herculaneus. Argentor.
1804. Omnes ceterum literae magnitudine pares sunt, nisi spatium angustum
in fine coegerit librarium contrahere ductum. Nullae habentur literae maiores,
nedum in initiis singulorum voluminum, sed quae praefiguntur s. s, Matthaei,
Marci et reliquorum exordiis, superadditae sunt deleta primaeva scriptura. Haec
res, praeter Herculanensia volumina edita Neapoli a. 1793„ plane peculiaris et priva
est soli codici Vaticano. Singulae literae adeo ‘continua serie semet excipiunt,
ut nusquam disiunctis per intervalla vocibus dignoscendum sit initium aut finis
vocabuli, sed quaelibet linea unum tantum continere verbum videatur. In illis modo
locis, ubi narratio integra absolvitur, autin Epistolis3 ubi finita quadam conceptuum
serie ad nova transit orati0‚ dimidiae et nonnunquam integrae literae intercapedo
vacua mansit, admonendi causa lectorem aliam sententiarum seriem ordiri.
Prima attamen facies literarum rarissime conspicitur3 praeterquam enim quod
atramentum hic illic membranas arrosit, atque lineamenta vocum pellucent quasi
a vermiculis exesa: literae undique adeo expalluerunt, ut vix non evanuissent
penitus3 nisi recenti or manus subvenisset, quae eas summa cura novo atramento
illevit. Lapsu temporis tertia quaedam manus in variis locis iteravit, ubi evanidus
color opem exegit, ut adeo primaevi characteres ibi solum se spectandos offerant,
ubi librarius vetustissimus aliqua perperam vel bis scripsit; —— e. c. J oann. 13, 14.
Rom. 4, 4. quae aeri incidi curavit Hug, l. c. p. 3. — eiusmodi literas et sententiaa
quibus exstinctis exemplar erat correctius, fato suo reliquere librarii recentiores.
Codex Vaticanus aperte nullam habet interpunctionem, etiam seriores librarii
ubi pallorem literarum novo atramento reficerent3 nonnisi raro ausi sunt illi
signum aliquod distinctionis addere. De accentibus vero et spirituum signis
litigatum fuit inter collatores, A. Birch, in proleg. ad IV. Evang. gr. Havn. 1785.
p. 15. a prima manu literis impositos dixit; Hug, l. c. p. 10. ad evidentiam
demonstravit: „ubicunque nativus calligraphi ductus nitet intami-
natus et nulla serioris atramenti tinctura obrutus, in omnibus iis
vocibus et sententiis nullos spiritus nulla penitus accentuum
signa (lepre hendi.“ Hugio assentitur Tischendorf, qui facta nova collatione,
in diario Stud. u. Krit. 1847. p. 129. s., addito facsimili duorum locorum, qui
ab eo, qui literas novo colore imbuit, intacti perstiterunt, ideoque nullos habent
adnexos accentus. Idem docuit Codici B. nisi in partibus iis, quas recentior libra-
rius usui lyturgico aptas reddidit, accentus et spiritus inductos fuisse.

ἓ. 47. Disquiritur de aetate et praestantia Codicis
Vaticani.

Cuncta haec, quae enarravimus γνωρίσματα, ad quae accedit forma peculiaris
codicis —— latitudo voluminis plus tertia parte altitudinem excedit, quaelibet pagina
tres areas sive columnas offert. — declarant Codicem B.: omnium quotquot

Deuko. nist. Revelationis divinae. 111. 8

