172 - comment. de S. script. cap. seo. tract. II.

ἓ. 78. De corruptione et emendatione editionis LXX.
quae ,Κοινὴι est dicta.

Versio Alexandrina per quadringentos annos duraverat sola, et cum
inter Judaeos Ἑλληνίζοντας non minus, quam penes Christianos frequenter
describeretur3 incuria librariorum pariter atque correctorum temeritate
valde depravata vitiosa, innumeris locis contaminata et cum reliquis graecis
versionibus commixta fuit. Ecclesia cum adhuc adolesceret, saepius dispu-
tando Synagogae committebatur, unde in congressibus sive publicis, sive
privatis accidit: ut Christianis de translatione Graeca, testimonia petentibus
J udaei in cachinos effunderentur, exprobrarentque illa modo non haberi in
Hebraico; modo etiam obiicerent, eiusmodi interpretationem in Christiano-
rum Ecclesiis praelegi solere, quae Hebraicae veritati in omnibus non con-
sentiret ¹. Utrumque ut tolleret, maculas videlicet quae in LXX. occurre-
bant emendando te varietates ex aliis versionibus resecando ., laborem
suscepit Origenes ille Χαλκέντερος ²3 ,quem post Apostolos Ecclesiarum
magistrum nemo nisi imperitus negabit‘ 3. Et nullus sane par tanto
molimini magis erat Origene. Ad firmam corporis valetudinem, ingenii
perspicaciam, et stupendam plane memoriam, adiunxit parem, omnium
forsan coaevorum superantem, diligentiam 4. Insatiabilis sciendi aviditas
omnes Origenem rimari angulos fecit, ut rariores et melioris notae colli·
geret libros3 atque Maecenatum liberalitate factum est, ut et eos obtineret.
His subsidiis instructus serio cogitavit, ut occurreret LXX. ex optimorum
exemplarium fide castigatione, neque tamen emendationem suam editioni
κοινῇ substituere ausus, id sibi tantum proposuit ; ut interpretationem
τῶν ἑβδομήκοντα Textui originario, quantum potest, confor-
mem redderet. Quia vero indefessus vir invenit, LXX. saepenumero ab
Hebraeo recedere3 et vel addere vel omittere, utilissimum ratus est opus

 

¹) Cf. Origenis, ep. ad African. n. 4. 5. p. 25. 26. cf. E. Grabe, de vitiis
LXX. interpr. , ante Origenis aevum illatis. Oxon. 1710. J. Fr. Fischer, Prolu-
siones de Versionibus Graecis. Lips. 1772. p. 22. J. P. Nickes, de V. Τ. Codicum
Graecorum familiis. Monast. 1853. p. 2. s. O. Fr. Fritzsche, Liber Judicum see.
LXX. interpr. Turici. 1867. p. 4. s. 2) Α s. Hieronymo adpellatus ad Paulam
ep. 23, 1. p. 153. ³) S. Hieronymus, praef. in libr. nom. hebr. m, 3. De cuius
opera castigandi Textus τῶν LXX. liquidius pronunciare licet, cum Veteres eius
castigationis modum praesidiaque satis distincte tradiderint. ⁴) Cf. Tillemont,
Memoir. III, 497. s. J. A. Ernesti, de Origene interpr. L. L. S. S. gramm. auct.
in opusc. ph. et cr. ed. Lugd. Bat. 1764. p. 294. s. Guerike, de Schola quae
Alexandriae floruit catechetica. Hal. Saxon. 1825. ΙΙ, 18. s.

 

