316 ’ Comment. de S. scriptur. cap. tert. sect. 11.

ξ. 142. Ι)6 Historiarum Interpretationis S. S. Catholicae
fontibus et praecipuis subsidiis.

Ad Interpretationis Sacrarum Scripturarum Catholicae res quod
pertinet, eas librorum veterumque monimentorum ope traditam, et felici
quodam fluxu ad nos derivatas habemus. Expositio Divinarum Literarum,
a parvis initiis sensim vastam excrevit in molem; oceanum dixerimus,
qui magnitudinem suam fluminibus et rivulis debet 3 labyrinthum adpella-
vcrimus, quo facilior est introitus quam exituS. Cum S. S. Theologiae
studiosis, quidquid huius narrationis est, scripserimus, ea subsidiorum copia,
quae ad discendam notitiam Interpretum necessaria est, fere destitutis: a
nemine nos reprehensum iri confidimus, quod paucis et quam brevissime3
ἐν ἐπιτομῇ tantum subsidia literaria, quorum immensa est seges, recensea-
mus. Jucundissima nos consolata est spes: futurum ut alius quisquam,
feliciore temporiS, otii, studiorum commoditate sibi oblata, ex amplissimo
librorum manu et typis descriptorum suppellectili multo emendatiorem
elegantioremque harum Historiarum elucubrationem, ad rigorem biblio-
graphicae scientiae nostri aevi exactam, scribat. De interpretibus itaque
Catholicis haud pauca ex relatione et sermonibus eorum, qui cum ipsis
familiariter versati sunt, cognosci possunt3 pleraque tamen ex ipsorum
scriptis haurienda sunt. In primariis certe fontibus sunt, quotquot a S. S.
P. P. Ap. ad nostra usque tempora floruerunt3 sive Graecorum, sive
Latinorum, sive aliorum populorum interpretes S. Bibliorum. Multum vero
ad Scriptores in Biblia indagandos conferunt viri docti, qui de Interpretibus
ex instituto et peculiaribus disquisitionibus exposuere. Alii rursus fuerunt,
qui in alterius argumenti scriptis, aliaque occasione de pluribus pauciori-
busque illorum locuti sunt. Inter priores merito primus locus iis debetur,
qui de omnium saeculorum classiumque interpretibus data opera dispu-
tarunt: in singulis fere nomen, cognomen, aetatem, patriam, dignitatem,
professionem, annumque nativitatis, munerum, obitus diligenter annota-
runt. Ad haec catalogum operum, editiones adiunxerunt, tandem elogium,
censuram et auctores, qui de illis memoriam iniecerunt, addidere. Neque
non huc referri possunt, qui Historias Interpretationis omnis, vel cer tae
aetatis, in publicam lucem ediderunt. Qui autem notitiam Interpretum
catholicorum adiuvant subsidiarii scriptores, iterum varii sunt generis
Qui tametsi ad ipsam illam narrationem, non dedita opera semet accin-
xerint3 eam tamen et mire adiuvant, et multum promovent. Locum in
illis habent, qui de Hebraeis, samaritanis, Aramaeis, Copticis, Aethiopicis,

 

 

 

