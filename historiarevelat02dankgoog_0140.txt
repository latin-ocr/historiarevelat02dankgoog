118 comment. de S. script. cap. seo. tract. 1.

Lips. 1846. Alias easque ampliores huius codicis partes, in his Esaias et Macha-
baeorum libri cum aliis, ut cederent monachi, impetrare haud potuit. Descripsit
tame‘n Esaiae vaticiniorum atque Jeremiae unam paginam, quam in Fragm. s.
palimpS. Lips. 1855. p. 213—16. publici iuris fecit. Totum vero codicem non
modo V. T. libros sed etiam N. Τ. amplectentem, obtinuit in itinere orientali
1859.; impensisque Imperatoris Alexandri ΙΙ. Russorum, tribus vol. V. IV. N.
Petropoli 1863. evulgavit. Membrana Codicis quaternionibus compositi, non tam
alba quam subflava est, magna ubique levitate et subtilitate, quamvis singula
folia satis inter se differant3 atramentum plerumque fuscum, saepe etiam cineracei
aliquid habet. Minio scripti sunt Psalmorum tituli et numeri3 tituli ad Canticum
Canticorum illustrandum additi3 numeri item quibus Ammonii sectiones cum
Eusebii canonibus indicantur. Interpunetio et rarissima - aliquot quamvis
paucissima primae manus esse videntur. — et simplicissima reperitur. Passim
lineola, sicut in papyris fit, versibus interiecta ad distinguendum Textum facit.
Puncta diacritica multo saepius omissa, quam posita reperiuntur. Antiquissimum
iam Textum quatuor librarii e sententia Tischendorfii scripserunt. Repe-
titis deinde vicibus a variis correctoribus codex iste tractatus
fuit. Antiquitatem quod attinet, editor Sinaitico parem vel maiorem quam
Vatican0‚ qui solus cum eo comparari potest, vindicat. Primum venerandae
vetustatis argumentum in scriptura positum esse dicit, quae formas unciales ad
ipsorum voluminum Herculanensium usum accedentes habet. Pro summae anti-
quitatis iudicio adfert alterum argumentum, etiam a Hugio pro Codice B. exci-
tatum: e Palaeographiae graecae ratione ductum, sc. quod in libris poeticis sive
stichometricis, quavis pagina quatuor columnas exhibeat, ita ut expanso libro
octo columnae conspiciantur. Ut autem vaticana in tribus respective sex columnis
divisi ratio in perpaucis, ita sinaitica octo duarum quaternionum in nullo alio
Codice inventa est. Quam quidem scriptionis rationem inde derivandam statuit,
quod Codex Sinaiticus e papyro aegyptiaco descriptus fuerit. Accedit cum
OrthographLa, tum universa ea grammatica ratio, quae nominum declinatione, ver-
borumque coniugatione, et syntaxi a sinceritate graeca multifariam discedit. Argu-
mentum antiquitatis porro editori praebet librorum N. T. orde, qui Actus, nude
,,πράξεις“ inscriptos, Epistolis Paulinis postpositos habet. Nec vero parvi facien-
dum censet editor, quod codex Sinaiticus tanquam a*d ipsum Canonem — ⁶? —
pertinentes Barnabae epistolam et Pastorem Hermae sistat. Cf. Not. ed. cod.
Bibl. Sinait. p. 10. s, Ceterum non reperiri Codicem, qui tanta quanta Sinaiticus
antiquissimorum Latinorum testium cognatione distinguatur. Cum
ver0, fatetur ingenue editor acatholicuS, antiquissima Textus s. Historia, et
ipsum studium restituendi antiquissimam eius scripturam, a nullis testimoniis
magis pendeat, quam a veterrimo Latino interprete3 satis apparere codicem
sinaiticum propius Vaticano ceterisque omnibus ad similitudinem eorum accedere
codicum, quibus summa christiana antiquitas utebatur. Sed haec sufficiant.
Lubenter concedimus magnam, quam editor codici suo vindicare studuit,
competere antiquitatem3 silere attamen haud possumus: de vestigiis quibus·
dam quae recentiorem aetatem, quam ea est codicis Β. produnt. Huc
referimus a. capitula Ammonii cum canonibus Eusebii, quae omnia in Vaticano
desunt. b. Annotationem L. L. Esdrae et Estherae appositam, qua scriptor monet, ”
eos ad vetustissimum exemplar collatos esse a Pamphilo recognitum c. a. 303.

ς

