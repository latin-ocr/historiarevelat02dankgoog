De canone S. Libror. Nor. Test. 53

ἓ. 16. De Tempore, quo fragmentum exaratum fuit
disquiritur? ’

Scriptorem huius testimonii Anonymum ad ultima saeculi
secundi tempora; vel initia saeculi tertii referendum esse, efflagitare
videntur argumenta quaedam interna totidem aetatis illius indicia. a. Desidera-
tur in hoc testimonio vocabulum „Canon“ et „Canonicus“; quod deinde seriori
tempore in quaestionibus de S. S. authentia et auctoritate, quasi solenne et constans
evasit. cf. Suiceri, Thes. eccl. s. v. κανονίζω et κανονικός 11, 34. 35. coll. I, 687. Domi-
nici Macri, Melitensis eq. aur„ Hierolexicon s. v. Canon. p. 141. H. Planck, de signi-
ficatu Canonis in Ecclesia ant. p. 209. s. C. A. Credner, Gesch, d. neutest. Kanon.
p. 26. s. 98. s. Argumentum istud confirmatur b. commemoratione haeretico-
rum3 quorum qui nominibus suis advocantur, nullus post saeculi tertii
initia surrexit. Quodsi scriptor noster, pari modo ac Hermas, Montanistas impu·
gnans, tardius vixisset3 aliquo modo facta mentione aliorum quoque haereticorum
et librorum ab iis suppositorum aevum suum prodidisset. c. Cum Anonymus noster
dicat: „Pastorem vero nuperrime temporibus nostris, in urbe
Roma Herma conscripsit, sedente Cathedra Urbis Romae Eccle-
siae Pio Episcopo fratre eius“; se ipsum Hermae fere coaevum perhibet,
et aetatem qua catalogum compilavit verbis longe clarissimis indicavit. Saeculo
secundo exstitisse Pastorem e Veterum testimoniis confecit Hefele, prol. p. 95. s.
Idem porro vir doctissimus subtiliter, uti consuevit, defendit fratrem Pii Ι. librum
hunc conscripsisse. Quae cum ita sint, scriptorque fragmenti de re ista loquatur,
quemadmodum de rebus divulgatis quibuslibet loqui quis solet3 plane sequitur
illum omnino esse veterrimum et iam circa saeculi secundi dimidium
vixisse. Vulgo enim Pii I. Pontificatus spatium inter a. 142. et 157. explevisse
sumitur. Patet igitur ex hac annotatione: annum circiter 160. tempus fuisse, quo
testimonii huius „de Canone s. Romanae Ecclesiae“ auctor illud edidit. Scriptor
quis fuerit non constat, Romanum vel saltem Italum fuisse3 non spernenda
efficiunt argumenta. Profecto α. diserta mentio s. 8. Apostolorum Petri et Pauli3
β. laus Pii Episcopi Romani3 et γ. adpellatio „Urbis“ κατ’ ἐξοχὴν, Romae attri-
buta, extra omnem veritatis aleam ponunt: auctorem fragmenti vel Romae vel
adminus in Italia vixisse. Idem δ. coniicitur ex ordine, quo S. Libros N. Τ.
recenset, qui ab antiquissimo inde tempore in Ecclesia Occidentali obtinuisse
videtur, sc. ut Actis Ap. statim succedant Epistolae Paulinae. Quod argumentum
non minus firmum manen-'etiam si Hug, Einl. I, 124. Routh, Bunsen, Nolte, Hil-
genfeld l. c. recte opinari essent censendi, qui textum quem nunc habemus latinum
e graeco archetypo translatum esse statuerunt. Qua in re magis ingenium, quam
opinionem suam probarunt. Ceterum latino sermone esse exaratum hocce testi-
monium e paronomasiis — v. c. principia, principali3 fel cum melle — in eo
obviis sibi deprehendisse visus est Gilse, l. c. p. 26. Sed sermo est barbarus,
impurus, scatet mendis et soloecismis, atque librariorum, uti omnes queruntur,
imperitia corruptus et foedatus est.

His interim non contentus Muratorius, ulterius progressus est l. c. p. 852.
scribens: „Si coniecturam meam exerere fas est, in illam opinionem feror, tri-

