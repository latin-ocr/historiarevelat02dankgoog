276 Commeat. de S. Scriptur. cap. tert. seo't. I.

agenda praecipiantur.“ De Genesi ad liter. Ι, 1, ΙΠ. a. p. 117. E. g. manna
Exod. 16, 15. s. significat cibum coelitus missum, quo Israelitae pascebantur-3
Joann. 6, 31. s. sensu spirituali de ⁴Eucharistia sumitur, cuius erat typus3
ΙΙ. Cor. 8, 15. accommodate de eleemosyna danda usurpatur3 denique Apoc. 2, 17.
anagogice refertur ad gloriam coelestem. Nec secus sentire queunt Theologi

” Catholici, qui foecunditatem vimque divinam S. Biblio'rum norunt, eiusdemque

excellentiam agnoscunt. V. Comm. h.‚ p. 67. s.

ἓ. 119. Natura et ratio linguae Hebraeae.

De linguae Hebraeae natura et ratione agentes, eam merito vocemus ε
sanctam et antiquissimam3 imo habito certo respectu primaevam. Qua
de re v. H. R. V. Τ. p. 42. 43. Et sane absque cognitione huius linguae maxima
Codicis s. V. F. pars, densis obvoluta tenebris, interpretem doctum S. Scripturae
fugeret. Unde res ipsa explicandorum S. Bibliorum postulat, ut illi, qui S. S.
V. F. exponere aggreditur, hebraei sermonis singulae pateant copiae3 omnemque
linguae huius vim ac facultatem teneat, tanquam praecipui V. T. intelligendi
aliisque recte exponendi organi. Quod ut pluribus demonstremus, eo minus
opus videtur, quominus id his diebus ab aliquo in dubium vocatur.

Ipsa linguarum omnium, praeprimis earum, quae per longos saeculorum
decursus obtinent, ratio fert: ut plurimas non modo ex usu quotidianO, commercio
cum exteris, a victoribus populis3 sed ex temporum quoque et fatorum serie,
diversas subire necesse habeant mutationes. Ut enim omnes linguae, sic quoque
Hebraea suis variata est periodis. Has periodos commode sub fatorum Reve-
lationis Divinae V. F. ratione concipere licet. Cf. proleg. H. V. T. p. X. XI. Quo
pacto observanda nobis occurrunt: initia et studium perficiendi linguam usque ad
exitum Israelitarum ex Aegypto, et ingressum in terram Chanaam. Durante hac
periodo lingua Hebraea non tantum naturalem suum vigorem retinuit, sed paulatim
cultior evasit. In Volumine Moysis quaedam particulae sublimi ac venusta nitent
poesi, vocum copia, imaginum elegantia3 quod orationis flumen amplam linguae
perpolitamque extensionem deposcit. Cf. H. R. D. V. Τ. p. 184. s., Maxime floruit
lingua Hebraea perio do altera sub RegibuS, non sine notabili attamen varie-
tate. Salomon non modo tercentum parabolas et mille quinque Cantica protulit3
verum et de omnis generis rebus naturalibus uberrima novarum vocum ante igno-
tarum supellectile adhibita, disputavit. Aetate illa et sequentibus plurimi Didactici
et Prophetici Libri s. exarati sunt. In scholis Propheticis, procul dubio, etiam puri-
tati et facundiae linguae Hebraeae opera navata fuit. Quamvis autem eo tempore
lingua Hebraea summopere floruerit, facile tamen concedi poterit, ipsam hac
periodo ad finem vergente, in deterius ruisse. Cum captivitate babylonica
-tertia linguae Hebraeae, continuo decrescentia periodus incipit. Quan-
quam Judaei in Palaestinam ex exilio reduces facti vernaculam Hebraeam adhuc·
callerent, perque aliquod tempus conservarent: tamen linguae aramaeae, idiomati
Hebraeo valde cognatae, ita pedetentim assueverunt, ut praesertim penes plebem
linguae Hebraeae notio in oblivionem abiret3 atque ab eruditis modo intelligeretur.
A secunda Hierosolymarum vastatione, ,lingua Hebraea sub favilla et ruderibus
quasi sepulta iacuit3 usquedum per Judaeos aeque ac Christianos instauraretur.

 

 

