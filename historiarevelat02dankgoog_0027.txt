obiectum, divisio. ratio commentarii. 5

adhibendum. Latinae autem linguae usus scriptoribus librorum, qui
Theologiam erudite exponunt, vitio haud verti posse, facile omnes
concedent. Enimvero quisquis rem paulo diligentius expenderit, ultro
confitebitur, S. Patres et Scriptores Ecclesiasticos cum credito sibi
interpretum munere fungerentur3 idonea maxime etiam vocabula
invexisse pro rebus, quas fide tenemuS. Formulae credendorum
agendorumque a Conciliis et Romanis Pontificibus propositae, hac
’ imprimis lingua scriptae habentur. Praeter quod idioma latinum
‚liturgicum‘ sit Ecclesiae, praeclarissima omnis aetatis monimenta
hoc ipso sermone exarata reperiuntur. Id denique constat, nemi-
nem, qui verae eruditionis theologicae particeps esse velit, apud
exteras etiam genteS, latinas literas ignorare. Unde prima nobis
cura fuit, eum habitum sermoniS, quo usi sumus, facere, qui non
admodum a Theologis probatae fidei distaret. ,Multa dies et multa
litura coercuit, atque praefectum decies non castigavit ad unguem.‘
Interim quantum in hac re profecerimus, alii iudicent. Id si e
iudicio Β. L. minus assecuti sumuS, meminerint hunc ,de S. Scri-
ptura eiusque interpretatione‘ commentarium, inter multiplices
officiorum curas et dissonos belli clamores fuisse scribendum.
Oppressit nos variarum rerum perficiendarum moles, impediere
quotidiana habendarum scholarum negotia, totque alii labores
etiam strenue contendentes remorati sunt: ut si aequi et periti
iudices horum numerum inire volent, laudaturi potius sint nostros
conatuS, quam defectus mendaque vituperaturi. Satis de disposi-
tione et scribendi genere huius commentarii diximUS, quare lecto-
rem ben. ad subiectum argumentum pervolvendum festinantem,
diutius hoc in limine remorari nefas ducimus, Liceat modo uti
verbis Magni Hipponensium Antistitis: ,Videor mihi debitum
huius operis, adiuvante Domino reddidisse. Quibus
parum, vel quibus nimium est, mihi ignoscant: quibus
autem satis est, non mihi, sed Deo mecum gratias
agant!

