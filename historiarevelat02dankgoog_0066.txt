44 comment. de S. scriptur. cap. prim. sect. 1.

in Carthaginensem traductus fuerit. Haec cum* satis explorata sint non
minus certum argumentum 7. sumitur e vetusto S. S. Canone‚ quem sub
Nunechio Phrygiae Pacatianae Metropolim, duo et triginta Episcopi edide-
runt in Synodo Laodicena, aliquanto ante Concilium generale. Nicaenum I.
can. LX ¹. Patres Laodicenses cum viderent, non esse suae auctoritatis
statuere certum et ab omnibus Ecclesiis tenendum Canonem, satis habue-
runt: indubios recensere suo Catalogo libros, quaestioni autem iudicioque de
dubiis et apocryphis supersederunt. Quapropter potius quam operi definiendi
Canonem satisfecerit Laodicena Synodus, difficultates hac in re videtur
auxisse3 unde sane omnia definire necesse erat tali ac tanta auctoritate,
quae ubique valeret. Et hoc quidem probe congruit Concilio Oecumenico
Nicaeno‚ cuius decreto teste Cassiodorio: ,sacramentis aptatus est
n um e r us S. Scripturarum.‘

ξ. 13. Eusebii Caesareensis opinio H. E. III, 25. de
Canone N. T. enucleatur.

Difficultatem hac in re ingerere videntur Patres et Scriptores nonnulli, qui
post Nicaenam Synodum diverso ab hac sensu S. S. L. L. recensuerint. In isto·
rum numero imprimis habendus est Eusebius Caesareensis‚ cuius catalogus
divinorum voluminum H. E. ΙΠ, 25. p. 97. a nemine, qui in Canonem N. T.
inquirendi periculum facit, praetermitti potest. In hoc catalogo Eusebius duas
fecit S. Librorum classes, quarum prima complectitur τὰς δηλωθείσας, sive ἐνδια-
θήκους γραφάς, i. e. Libros, quos Canonicos adpellamus3 altera τὰς γραφὰς ἃς
παραιτητέον, h. e. libros repudiandos sive apocryphos. In classe prima rursus
distinguit: ὁμολογούμενα, script-a omnium concordi sensu recepta, dein ἀντιλεγό-
μενα, quae minus communi consensu inter Divinas Scripturas relatae fuerant3
denique νόθα i. e. libri qui utiles sunt, quamvis spurii. His omnibus classe
altera opponit libros reiiciendos. Ad ὁμολογούμενα collocat: Evangelia, Acta,
s. Pauli epistolas, primam s. s. Petri et Joannis atque Apocalypsim, addit tamen
ε’ίγε φανείη, si placita videbitur. ’Λντιλεγομένας vocat epistolam s. s. Jacobi, Judae,
secundam Petri, Joannis item alteram et tertiam3 et H. E. l. c. cap. 3. p. 72.
ad Hebraeos atque 111, 24. p. 96. Apocalypsim. De hac posteriore in deterio-

 

¹) Mansi, ΙΙ, 595. epocham huius Concilii medio tempore inter Neocae-
sareensem a. 314. et Nicaenam synodum universalem a. 325. statuit, anno fere
320. Authentiam Canonis Concilii Laodiceni impugnavit Spittler, krit. Unters.
des LX. Laodic. Kanons. Bremen. 1777., vindicarunt J. W. Bickell, Zur Frage
iiber die Aechtheit des Laodic. Bibelkanons, in Stud. u. Krit. 1830. p. 591. et
Hefele, Conciliengeschichte Ι, 750. 751. Em. Card. Pina, Juris Eccles. Graec.
hist. et mon. Ι, 506. s. u. v, p. 28., sibi Canonem hunc videri mancum dicit3
nam codex Veronensis 55. Balleriniis, App. ad Op. S. Leonis ΠΙ, 442. laudatus,
restituit Apocalypsim, qnae in eo deficiebat. ’

