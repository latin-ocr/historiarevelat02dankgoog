202 Comment. de S. script.. cap. sec. tract. 11.

Secuti sunt autem Armeni in A. Τ. graecam τῶν Lxx. interpretum translationem
eorumque vestigiis adeo presse institerunt3 ut ex Haicana versione veteres et
verae lectiones Graecae hinc inde asseri possint. Nec vero diligenter, sed perite
etiam transferendis Divinis voluminibus insudarunt3 ut non modo fideliter,
verum cum lingua Haicana ad Graecanicae consuetudinem quam proxime accedit,
eleganter quoque et venuste textum Codicis Graeci redderent. Iste autem
Versionis LXX. codex videtur ex Hexaplari emanasse. Etiam in N. Τ. Versio
haec pluribus locis lectiones suppeditat, quae aliunde hauriri nequibant. Teste
Scholzio, qui in usum rec. N. Τ. adhibuit ed. Zohrabianam studio Professoris
Parisiensis Girbied, atque religiosorum Mechitharistarum vindobonensium,
collatam. Hanc igitur interpretationem iussu Jacobi Armenorum Protopatri-
archae Amstelodami 1666. iuvante Salomone de Leon eius diacono, publici
iuris fecit Oskan Wartabied‚ episc. arm. qui Uscanus etiam audit. Vir
fuit sane non sine doctrina et industria, sed in priscis literis armeniacis minus
versatus3 quem accusant quoque veterem versionem maculis inquinasse, et
itentidem ex Latina editione supplevisse. Sed Uscanus fidem atque officium boni
editoris non neglexit. Quod accurate demonstrat vir huius linguae peritissimus
La Croce, Th. ep. III, 3. s. 69. Typographia Armeniaca Amstelodamo Constan-
tinopolim delata, in eadem urbe vulgata est priori absimilis secunda Bibliorum
Armenorum editio a Moyse, Davide et Mampraeo translata, et ad versionem
syriacam revisa3 iussu Patriarchae Nah abet. a. 1705. in 4. Quid sibi velit
illa ad versionem syriacam facta revisio, nondum ad liquidum perductum est.
cf. Masch, ad le Long. Bibl. Π, 1. p. 177. s. Editio Veneta a. 1733. iussu Abra-
hami Patriarchae Armenorum, studio Mikkitari procurata, ad Amste-
lodamensem formata est. Novum Testamentum ibidem a J. Zohrab doctore
armeno editum 1789„ a criticis laudatur. Totius Sacrae Scripturae editio critica
apparata est tomis 4. collatis mss. XV. a P. P. Congregationis Mechitaristicae
1805. Venetiis. Successerunt 1814. ed. Pettopoli, et alia 1843. Mosquae facta.
Novam criticam Bibliorum armenorum recensionem, ut ferunt, molitur congre-
gatio Mechitaristica in insula S. Lazari prope Venetias.

ξ. 88. Annotatio praeposita de interpretatione Latina S. S.

De latinis S. Bibliorum interpretationibus disquisitiones instituturi‚ longam
ac periculosam navigationem ingredimur, multae enim viarum difficultates supe·
randae, magna itineris emetienda longinquitas, plurimi etiam vitandi scopuli, ut
neque nos scribendi, neque lectores legendi fastidium sustineant. compendii et
ordinis gratia Scripturae Sacrae versiones Latinas commodesecundum tempora
in quibus natae sunt3 in duas distinguere possumus classeS. In quarum
prima de celeberrima dicemus interpretatione, quam „Italam“ alii communem
vocant3 in secunda de „Vulgata“‚ sensu catholico dicta, exponemus· Huius
translationis originem, aetatem, fontes propriosque characteres assignabimuS.
Romanis toto orbe diffusis, postquam lux salutaris Evangelii illuxit, Latinique
ab Apostolis in Christiana doctrina sunt instituti3 tum ipsa poscebat necessitas,
ut Eloquia Divina Latino quoque crederentur idiomati, sicque illi socii radicis

 

