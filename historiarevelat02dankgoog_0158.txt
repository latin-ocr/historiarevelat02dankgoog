136 Comment. de S. Script. cap. sec. tra-ct. Ι.

ξ. 59. Variantium in Textu Sacro Utriusque Foederis
lectionum origines.

Qui in criticis studiis biblicis operam suam recte collocare volunt, iis ea
imposita est necessitas3 ut ante omnia „de veritate lectionis“ iudicent.
Etenim cum ut iterum iterumque iam monuimus v. p. 133.‚ Libris Divinis iste
quidem casus cum aliis communis sit: ut hominum vitio temporumque iniuria
paullatim aliqua menda contraxerint; fieri aliter non potest, quam ut veterum
exemplorum fide, verba Hagiographorum primitiva quantum potest restituantur.
Operam itaque Criticae circa varietatem lectionis commonstraturi, quid nobis isto
veniat nomine, describendum erit. Latiori sensu nomine „Varietatis Lectio—
nis, Variarum Lectionum, Variantium“ adpellari possunt: quaecunque
etiam leves in diversis codicibus occurrunt scriptionis mutationes, calami
errantis vitia. Et sane hac significatione, maxima ex parte, variantes lectiones
a plurimis earundem collectoribus acceptas fuisse3 vel ipsa, quae nunc exstat,
illarum farrago luculenter docet. Nemo autem non videt, quod admissa hac
notione, variantium numerus in infinitum crescat3 et vel manifesta librariorum
errata, in diversarum lect10num censum veniant. Hinc sensu strictiori: eae solum-
modo differentiae, quae sensus adferunt diversitatem, nomen „Varie-
tas Lectionis“ meretur3 et quae e probatae fidei testibus hausta, lectores
omnino dubios de sensu S. S. facere quit.

Jam vero Varietatis huius, ut accurata consideratio docebit, tres sunt
praecipue fontes: I. meri scriptionis errores, 11. falsa librariorum
iudicia, III. malevolum-Textus corrumpendi studium. Sive adhuc dilu-
cidius loquendo: omnes aberrationes vel casu ortae sint, vel consilio. Ad
primum variantium lectionum fontem, qui latissime patet, quod attinet atque
meris scriptionis erroribus continetur, est: in librariis, eorumque osci-
tantia et attentionis remissione. Librarii omittendO, addendo, transponendo et
permutando literas, puncta, integrasque voces, vitia intulere Textui S.. plurima et
locum varietati lectionis fecere: id quod mature factum e Veterum unanimi
testimonio constat. Unde casu accidisse dicimus: varietatem omnem quae
fit cum librarius — per curam in res ac non in verba conversam, adeoque
festinationem,⁸cuius maxima vis est. -- labitur, nec lapsum lituram fugiens
corrigit. Facillime autem memoria, oculi vel etiam aures, cum male excipit
librarius, quae non satis articulata voce dictata fuerunt ab altem, male intelligit3
alienis rebus feruntur, et a proposito verbo avertuntur. De his copiose et erudite
egerunt: Bauer, Critica S. p. 168. s. Bengel, Apparatus criticus ad N. Τ. cur.
Ph. D. Burkio. Tub. 1763. p. 13„ qui prae aliis consuli merentur. Of. e. J. Macie-
jowsky S. J., Critica Hebraeorum S. Wirceb. 1761. Η. S. Reimari, diss. 111. de
differentiis vocum Hebraicarum, in Rosenmiiller‚ Comment. theol. II. 2, 207. s.
J. M. Fabri, pr. ΙΙ. quibus ostenditur literas, olim pro vocibus in numerando a
scriptoribus V. Τ. esse adhibitas. Ib. p. 314. s. Reinke, l. s. c. VII, 57. S.

Altera varietatis classis est: quae e falsis iudiciis eorum orta est, qui
codices descripserunt. Utpote a librariis, qui suo iudicio temere ad corrigendum
Textum impellebantur, hi enim interdum e locis parallelis, quae obscuriora,

 

