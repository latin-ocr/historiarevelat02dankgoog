286 Commeat. de S. scriptur. cap. tert. sect. I.

arab. orig. ind. m. cons. a. discr. Lips. 1843. Ε. Meier‚ Form d. hebr. Poesie.
Tfib. 1853. Fr. Btsttcher, ausf. Lehrbuch der h. Sprache ed. F. Miihlau. Leipz.
1866. Ι, 24. s. J. Ley, die metrisclien Formen der hebraischen Poesie. Leipz.
1866. Τ. J. Lamy, Introd. spec. in S. S. Lov. 1867. p. 102. s.

ξ. 126. Parallelismi poetici S. Literarum V. F. variae
species recensentur.

Poesis, qua ideae cogitationesque maiori vi et enthusiasmo profe-
runtur, utitur oratione pathetica, varia verborum ubertate distincta. Ubi
autem sermo fit vividior motu quodam progrediente, numerus efficitur, qui
‚rythmus‘ vocatur3 atque in Poesi Sacra per ‚parallelismum poeti-
cu m‘ formali u. d. exprimitur modo. Hebraei ad sua carmina quodam-
modo condienda parallelismum adhibent3 qui etiam Latinis non deest.
V. Horatii, Carm. Ι, 4. Vi Paralellismi concepta in animo cogitatio,
non una sententia, sive serie vocum enunciatur3 sed in pluribus sibi
invicem certa proportione correspondentibus evolvitur et illustratur. Ea
proportio vel in solis cogitationibuS, vel etiam in verbis locum
habere potest. Quod vero ad cogitationum proportionem attinet, respectu
‚logico‘ , iunguntur a Poetis Sacris in carminibus: a. Sententiae quae
eundem sensum mutatis tantum verbis fundunt3 ita ut aliae ex
asse, aliae ex parte sibi consonent. Et ista quidem proportio duobus
passim membris absoluta ,parallelismus synonymus‘ vocatur. Ε. g.
Ps. 2, 1. 19, 3. b. Divi Vates iungunt sententiaS, quae opposita continent,
ut eo magis illa oppositione sententiae cuiusdam veritas illustretur atque
comprobetur3 quod genus parallelismi ,antitheticum‘ audit. E. g.
Ps. 18, 28. Prov. 15, 1. Habetur denique c. quoddam tertium parallelismi
genus ‚syntheticum‘. In isto neque eiusdem rei iteratione, neque diver-
sarum rerum oppositione, sed sola constructionis forma, qua sibi certa
membrorum proportione invicem ideae respondent etscogitationes con-
tinuantur3 Poetae Sacri firmius volunt animo inculcare aliquam senten-
tiam. Unde et saepenumero ad solutam orationem quam proxime accedit,
atque aegre ab ea nonnunquam discernitur. E. g. Ps. 19, 13. 21, 12. Quodsi
parallelismus poeticus in membris suis pari vocabulorum numero
constat, perfectus vocatur. Ε. g. Τ. O. ΡΒ. 20, 9. Prov. 10, 1. Ubi vero
dispar reperitur vocum numerus, imperfectus dicitur. Ceterum posterior
frequentissime in S. Scripturis occurrit. E. g. Ps. 31, 2. Ad haec igitur
tria genera parallelismi: synonymum, antitheticum et syntheti-
cum advertere diligenter debet ille, qui Libris Sacris Antiqui Testamenti
Poeticis explicandis occupatur.

 

 

