306 Commeat. de S. scriptur. cap. tert. sect. 1.

et S. E. in universum nominant, quamvis revera non pauci, imo
plures ab iis dissentire inveniantur ¹. Quisquis S. Patrum Ecclesiae
fidelem se praestare laborat discipulum, diligentissime eorum
opera pervolvat, nec ea unquam e manibus dimittat. Diuturna exer-
citatio laborem minuit, facilioremque parat intelligentiam3 ac mira
demum suavitate, atque delectatione perfunditur animus, cum occur-
rentia S. Patrum loca statim, nulloque fere negotio, quem in sensum
referantur, percipere valet. Traditio facem praefert, ut interpretes
Codicis S. sensum genuinum percipiant, Traditio literae inanimae
vitam inspirat. Denique ad Scripturas Sacras recte exponendaS,
quam utise sit, imo et necessarium nullam non scientiam tenere,
pulchre s. Augustinus exponit: plerumque a sensu auctoris devius
aberrat interpreS, si non sit doctissimus. Quam autem vere id
edicat, scientias singulas percurrens longo sermone nos edocet3
iubetque earum notitiam nobis comparare vel ab ipsis veteribus
scriptoribus classicis, qui si qua forte vera et fidei nos-trae accom-
modata dixerunt. . . non solum formidanda non sunt, sed ab eis
etiam, tanquam iniustis possessoribus in usum nostrum vindicanda.
Quae autem de scriptoribus classicis dicit, de ceteris quoque
scientiis, quae ad S. Bibliorum interpretationem conferunt, dicta
essc sponte sua intelliguntur 2. Ad recte intelligendas et expli-
· candas S. Scripturas opus est tandem multa oratione: ,Non
solum admonendi sunt, belle idem hortatur Magnus Augustinus 3,
studiosi Venerabilium Scripturarum, ut in Scripturis Sanctis genera
locutionum sciant, et quomodo apud eas aliquid dici soleat, vigilanter
advertant memoriterque retineant3 verum etiam quod est praeci-
puum et maxime necessarium, orent ut intelligant, in eis
quippe Litoris, quarum studiosi sunt, legunt: quoniam Dominus
dat sapientiam et a facie eius scientia et intellectus4,
a quo et ipsum studium, si pietate praeditum est, acceperunt!

 

 

¹) De auctoritate S. Patrum in explicandis S. S. disputant: B. Germon
S. J„ de veter. haeret. cod. eccl. corrupt. Par. 1713. p. 558. s, F. Bonaven·
tura ex. ord. Cartus.‚ de optima methodo leg. Eccl. Patr. Aug. Vind. 1756.
p. 23. s. A. J. Dorsch‚ de Auctor-itate S. S. Ecclesiae Patrum. Mog. 1781.
p. 27. s.' J. Pletz, in J. Frint th. Zeitschr. Wien. 1824. 5. XII. XIII. W. Ko-
zelka‚ in Pletz 11. th. Zeitschr. Wien. 1833. VI. Ep. J. Fessler, Institutiones

. Patrologiae. Oenip. 1850. p. 128. s. ²) Cf. De doctrina Christ. II, 13. 29—40.

p. 44. S. 64. s. 3) De doctr. Chr. 111, 37. p. 114. ⁴) Prov. 2, 6.

 

