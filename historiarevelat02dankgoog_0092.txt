70 Comment. de S. scriptur. cap. prim. sect. ΙΙ.

ut nullis noxiarum cogitationum laqueis captivetur3 deinde quod ea quae
creberrima repetitione percursa memoriae tradere laboramus, meditatione taciti
revolventes clarius intuemur.“ Nihil in S. Scripturis per se aut parvum aut inutile
putandum. „Nec illas, scribit S. Joannes chrysostomus, ad popul. ant. hom. Ι,
1. p. 2., quidem quae tenues esse putantur Scripturarum sententias praeter-
curramus. Nam et ipsae de Spiritus Sancti gratia sunt; Spiritus autem grat-ia
numquam parva aut vilis, sed magna et mirabilis, et dantis munificentia digna.“
Unde S. BernardUS, serm. XVI. in Cantica n. 1. p. 87 .: se in his scrutandis
curiosum existere ait, quia Scripturae sunt apothecae Spiritus Sancti.

„Ordo, studendi S. Literis notat S. Bonaventura‚ in Hexaemeron. serm.
XIX. Ι, 57., diversimode traditur a diversis3 sed oportet ordinate procedere, ne
de primo faciant posterius, vel e convers0.“ Prima ratio studendi S. Literis
est critica, quae tamen non una sed rursus diversa est. Nam alii his nostris
diebus omnem prope operam in eo collocant, ut in varias Earundem lectiones
inquirant3 et quae ex illis vera esse possit disputent, cum alii res gramma-
ticas et minutissimos vocabulorum apices excutiunt. Criticos labores utiles imo
necessarios esse, ut sensum S. Scripturae literalem, qui fundam ento est cete-
ris, assequamur lubenter concedimus3 non tamen expedit nec vacat sine magna
temporis iactura, ut omnes vel etiam plurimi lectorum Sacri Codicis criticae operam
navent. Qui vero apices sectantur, ingenio suo magis quam scientiae et utilit-ati
student. Altera ratio est eorum, qui meditatione fidei mysteria et morum
regulas inquirunt, sensum cum literalem tum mysticum ex interpretibus sedulo
indagant, loca in speciem pugnantia conciliare discunt et magna diligentia ipsum
s. Textum sibi familiarem reddere conantur. Qui ita agunt medullam S. S. gustant,
et ad solidam S. S. scientiam contendunt3 neque unquam inanibus quaestionibus
aut investigationibus steriliter evanescent. Hanc studendi rationem praeter S. S.
P. P. iam laudatos, prae reliquis commendant: Laur. de Villavincentio ,
Phrases S. Scripturae Antv. 1571. Fab. J ustinianus, de S. S. eiusque usu. Rom.
1614. Hon. Jos. Bruneti‚ manuductio ad S. S. 2. vol. Par. 1701. Serarius, S. J.
Prolegom. Bibl. c. 28. p. 193. J. Mabillon, tract. de stud. mon. ΙΙ, 2. s. p. 238. s.
J. M. de Turre, O. P., Inst. ad Verbi D. intell. Parm. 1711. ΙΠ, 545. s. Franciscus
a Puteo, diss. de Studiis eccles. Graecii. 1767. p. 98. s. J. Opstra et, Theologus
Christianus, sive ratio vitae et studii instituenda, a TheologO. Florent. 1789. p. 60. s.
Meditationum solis S. S. verbis contextarum seriem scripsit N. Paulmier, S. J.
quam recudi fecit Migne, Scripturae Sacrae Curs. compl. t. XXVII. suppl. Par.
1843. p. 198. s. Theologiam D. Scripturae sententiarum 1. IV. digessit. Η. Mar-
cellius, S. J. Brux'. 1658„ repetiit Migne l. c. I, 909. Exempla Biblica in
Materias Mor-ales distributa dedit N. Han a pus, Ord. Praed. Patriarcha J erosolym.
saep. ed. rec. i. Aug. Vind. 1730.

Sacra Biblia memoriae mandare quoad partes quasdam praecipuas e
PsalmiS, Prophetis, Proverbiis, EcclesiasticO, Evangeliis et Epistolis, sane optimum
est. Etenim eorum res et verba, quae memoriae mandentur, dignissima sunt. Qui
sacrosancta Dei oracula, suum in ,pectus demiserint, memoriaque sepserint3 Deo
suam quodammodo memoriam consecrant3 vel ideo quia perpet-ua ministris sacris
esse debeat S. Scripturarum pertractatio, quo muniis suis sint aptiores. Laborem
hunc praescripsit s. Hieronymus, ep. 52. ad Nepotianum n. 7. p. 262. „Divinas
Scripturas saepius lege, numquam de manibus tuis sacra lectio

