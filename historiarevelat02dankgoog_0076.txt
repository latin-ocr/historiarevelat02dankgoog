54 comment. de S. scriptur. cap. prim. sect. Ι.

buenda haec esse Caio Ecclesiae Romanae presbyterO, qui sub
Victore et Zephyrino Pontificibus, teste Photi0, in Biblioth. cod. XLVIII.
floruit“. of. Gr. Lumper, Hist. th. cr. Aug. Vind. 1790. VII, 17. s. Quae ad hanc
coniecturam commendandam adfert vir doctissimus, sequentia sunt0. 1. Disputa-
tionem Caii istius disertissimi viri, habitam Romae temporibus Zephirini adversus
Proclum quemdam Oataphrygarum haeresis propugnatorem, memorat Eusebius,
H. E. VI, 20. p. 222. et S. Hieronymus, fere iisdem verbis, de vir. ill. c. 59.
p. 136. Accedit et alterum 2. robustius argumentum. Refert Anonymus u. v.
celebrem Hermae Pastorem, nuperrime temporibus nostris, con-
scriptum. Jam inter eruditos constat Hermam floruisse ad dimidium saeculi
secundi. Et certe si tunc Romanam cathedram tenuit Pius 1.; illius frater u. v,
Pastorem scripsisse dicendus est c. a. 150. At Caius vixit adhucdum 196., et
nihil obstat, quin antea haec scripserit. Tandem 3. fragmenti auctor narrat:
„Apocalypsim etiam Johannis et Petri tantum recipimus, quam
quidam ex nostris legi in Ecclesia nolunt“. Recte haec in Caii tempora
conveniunt. Eusebius, H. E. III, 25. p. 97. Apocalypsim Petri inter dubios qui-
dem libros recenset, non tamen abiicit veluti haereticorum foetum. of. Grabium,
Spic. Patr. I, 71. s. Haec ille quidem fragmenti primus editor opinatur, quocum
sentiunt multi viri eruditi, aliis repugnantibus3 imprimis quia Caius apud eundem
Eusebium, H. E. ΠΙ, 28. p. 99. s. Joannis Apocalypsim Cerinthi esse
existimet, quam quidem Anonymus pro Canonica habet. Attamen haud abs re
censemus, prorsus incertum esse num verbis l. c. ῃάποκαλῦψεσιν, ὡς ὑπὸ ἀποστόλου
μεγάλου γεγραμμέναις“ significetur Apocalypsis d. Joannis.

Haec vero licet sint incerta, tamen antiquitati scriptoris summe venerabili
nihil derogant, nihilque obstat, quominus pretium huius testimonii quam maximi
faciamus. In quod aestimandum ire non suadent solum, sed cogunt rationes
gravissimae. Scriptor ille a. ita agit, ut dubitandum non sit S. Scripturas iam satis
diu hominibus, inter quos vivebat, notas agnitasque fuisse3 atque adeo Canonem
N. Τ. ante saeculum secundum in Ecclesia Romana absolutum exsti-
tisse. Porro b. sic loquitur de S. Scriptura, ut appareat eum non modo suam de
illis Libris proferre opinionem3 sed publicam universae Ecclesiae de iis sententiam.
c. Patet ex hoc fragmento veterrimi aevi Ecclesiam, summa cura et diligentia
in colligendis Libris Canonicis fuisse versatam, atque authentica ab apocryphis
scriptis caute distinxisse. Enimvero quisquis ille Anonymus fuerit, hoc indubie
testatur: Ecclesiam Catholicam genuina possidere Apostolorum scripta, Haere-
ticos contra subreptitiis gloriari spur-iisque eorundem libris. Itaque testimonium
nostrum valide refellit criticos huius temporis Neo-Tubingenses cognomi-
natos, qui neglecta historiarum luce, ingenio suo indulgentes tantum: vix non
omnes N. Τ. Libros post medium demum saeculum a O. N. alterum, natos esse
temere suspicantur. Contra istos S. Scripturae pertinaces impugnatores praeclare
disputavit H. G. Hoelemann, Neue Bibelstudien. Leipz. 1866. praef. p. 6. s.

 

