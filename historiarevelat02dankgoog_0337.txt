De interpret. s, s catholica ' 315

ξ. 141. Eorum qui Biblia Sacra exposuere divisio.

Infiniti operis esset omnium virorum Catholi coru m — de his enim
solis loqui statuimus —- qui in explicandis S. Scripturis operam posuerunt,
nomina et lucubrationes recensere3 sufficiet praecipuos indicasse, qui vel
in universum Vetus N ovumque Testamentum, aut in magnam ipsorum
partem scripsere; vel Versiones, aut utilia ad Literas Divinas intelligendas
adminicula contulerunt. Neque modo propositum fuit] de Commentatoribus
sermonem instituere, qui exegesi diffusiori, scholiorum, glossarum, para·
phrasium, translationum illustratione Textum Verbi Dei scripti explicuere;
sed etiam de illis expositoribus, qui in variis, et quoad nomen et quoad rem
operibuS, saepe numero ex aliqua occasione, Sacrum Godicem dilucidarunt.
Exponendae erunt simul etiam causae: quae interpretationis germanae
orthodoxaeque S. Literarum progressus iam accelerarunt, iam retarda-
verunt. Ubi fugere oportebit quorundam scriptorum nostri aevi licentiam,
qui pro arbitrio suo veteribus et recentioribus interpretibus alto supercilio
laudem, vel bilosam censuram distribuunt. Atque haec fere de obiecto
narrationis annotare voluimus. Ad tempus quod attinet, omnis confusio
vitabitur, si universa Ecclesiae saecula in aliquot ep ochas diviserimus3
iuxta quae narratio de explicatione Divini Codicis referatur. Sic enim
certe iuvatur memoria, et anachronismi, pessimum in narratione cuius-
cumque demum generis vitium, facilius declinari possunt. Sed rursus
quot in epochas Historia interpretationis Sacrae Scripturae distribuenda
sit, quaeritur? Viris Catholicis: epocha S. S. Patrum et Scriptorum E.
nihil antiquius 'esse debere, manifestum est. Quousque vero S. Patrum
aetas se extendat? nondum satis inter eruditos constat3 plurimis tamen illa
placet opinio, quae in s. J oanne Damas ceno terminum figit. Hinc ad
Medii aevi scriptores progrediemur. Quantum ad eOS, qui ab initio saeculi
decimi sexti ad hoc usque tempus in explicandis S. Libris desuda-
runt, duo imprimis intervalla distinguimus Primum a celebrata
Synodo Tridentina incipit, et usque ad suppressam Societatem
J esu expanditur3 alterum atque ultimum ad nos usque currit. Totum
igitur interpretum S. S. agmen, in quatuor classes opportune dividi potest:
antiquae, mediae, recentioris et recentissimae aetatis. Quando-
quidem Ecclesiae militantis fata, scriptorumque catholicorum in quibus
versarentur adiuncta, diversis temporibus admodum diversa essent, con-
tigit; ut pro varia eruditionis sacrae conditione, variaret etiam Sacras
Scripturas explicandi ratio,

