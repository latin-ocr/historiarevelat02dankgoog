Disquisitio de sensu S. S. 273

veritate imbuendam , vel ad mores honestate informandOS, ut legentes et alii
pie erudiantur. Secundum S. Pauli verba: Rom. 15, 4. „Quaecunque scripta
sunt: ad nostram doctrinam scripta sunt, ut per patientiam et con-
solationem Scripturarum spem habeamus.“ Et ad Cor. Ι. 10, 4. „Haec
autem scripta sunt ad correptionem nostram.“ Denique iuxta moni-
tum: Tim. II. 3, 15. 16. 17. „Sacras Literas nosti ab infantia, quae
te possunt instruere ad salutem per fidem, quae est in Christo
Jesu. Omnis Scriptura divinitus inspirata utilis est ad docendum,
ad arguendum, ad corripiendum, ad erudiendum in iustitia, ut
perfectus sit homo Dei ad omne opus bonum instructus.“: illud inter
alia spectabat Spiritus S. in Scripturis, ut ex illis discamus, quid nobis agendum,
quid cavendum sit. Atque hanc quidem utilitatem S. Scripturae Apostolus repetit
ex eo, quod Scriptura Divinitus inspirata sit. Quod ipsum consequentem
sensum adpellare aliquibus Theologis placuit. Sed non satis accurate, non enim
agitur hic de sensu S. Scripturae obvi0‚ sed de nostra eiusdem cognitione et appli-
catione. Cognitionem hanc quid plane aliud esse, et a sensu differre, ultro
sequitur. Posset forte sensus impropria quadam ratione haberi, in quantum
Spiritus S. Scriptori Bibliorum suggerens sententias, id providit, ut ex earum
lectione veri quid eruamus, quod moribus rite fingendis, alendaeve in Deum pietati
conducat. Huius rei meminit d. Augustinus, de Civ. Dei. ΧΠ, 19. Ι, 455. et de
Doctrina Chr. III, 27. p. 99. s. Attamen si q'uid hoc modo e Divino Codice colligit
pius 8. S. lector, cavere debet3 ne quid a veritate absonum, aut ab ipsa verborum
significatione alienum inde depromat. Eiusmodi enim rem Spiritus Sanctus, Divini
Codicis U. Τ. Auctor, profecto non intendebat. Sensus accommodatus, quem
rectius transsumtivum alii dicunt, voces atque enunciationes S. Scripturae
aptat alicui alteri rei exprimendae, ac ea sit, quam auctor expressit. —Exempla
huius sensus bene multa congessit J. Acosta S. J„ de vera Scripturas interpre-
tandi ratione 111, 6. ed. c. p. 109. s. —- In hoc autem genere tractandiS. Literas
per accommodationem, nullum certe in se vitium est. Licet ad finem mutuae
aedificationis voces atque enunciationes S. Scripturarum, quandoque etiam non-
nihil inflectendO, aliis rebus exprimendis aptare3 quam iis, quas verbis illis
secundum literam auctores ipsi expresserunt. Quod inde facile patet, quia Sacro-
sancta Ecclesia in suis divinis Officiis, hoc genus interpretandi saepissime et
pulcherrime usurpat3 suas videlicet ex S. Paginis antiphonas, laudes atque preces
concinnans. S. Patres et Scriptores E. hoc ipsum faciuntq—idque non sine multa
venustate. Neque modo licet, sed cum laude quoque fit, nec sine pietatis emo-
lumento: ut nostris etiam diebus eloquentissimi oratores sacri in eo genere
utendi S. S., ad propositas sibi res versentur. Nonnulla tamenin hoc S. Scriptu-
rarum usu sunt observanda3 quibus neglectis modus transferendi verba S. Scri-
pturae improbandus atque illicitus evaderet. Quamobrem a. sane erraret, qui
accommodat-stium sensum traderet velut literalem et vicissim. Vel si quis b. e sensu
transsumtivo vellet necessarium et quasi divinum pro veritate aliqua ducere argu·
mentum3 si quid enim momenti haberet sensus accommodatus ad aliquid proban-
dum, nequaquam illud haberet ab auctoritate S. Scripturarum, quae nonin hunc
senmm ea nobis ratione exhibent, sed utique aliunde. Unde constat: hunc
sensum magnopere differre ab illo altero literali et spirituali, in quo vehementer
peceatum est, si verba quovis modo immutentur, ut sententiae diversae serviant.
nauhu, Hist. Revelationis divinae. 111. 18

